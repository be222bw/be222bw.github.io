---
layout: post
title:  "Vad devo.txt är hur jag har konfigurerat den för webbplatsen"
date:   2017-11-16 18:38:00 +0000
categories: devo
comments: true
---
![Den devolverade Björn Elmqvist](/images/medevo.jpg "Den devolverade Björn Elmqvist")

Som svar på robots.txt och humans.txt har jag, i samarbete med det svensk-kinesiska företaget Internective Solutions, skapat en ny standard, vilken redan har slagit stort på webbutvecklarmarknaden. Devo.txt är en standard för
att kommunicera med både sökmänniskor och -robotar, och den blockerar fullkomligt deras tillgång till de resurser skribenten väljer att blockera.

Formatet bygger på robots.txt:s format, men lägger till nyckelordet "species", art, för att kunna förbjuda en viss art, t.ex. människan. Till skillnad från robots.txt blockerar den som säges ovan faktiskt tillgång till resursen
för de angivna arterna och användaragenterna. Inte ens om man har tillgång till administratörens lösenord får man tillgång till de blockerade resurserna, så bra är standarden.

Därför är det inte heller av ondo att ange resurser som skall vara dolda, eftersom snokande sökmänniskor och -robotar inte kan se de resurser som blockerats för dem. Jag kan inte betona det nog: **devo.txt gör de blockerade
resurserna osynliga för sökarterna och -robotarna**. I nästa version av standarden talas det om att implementera nyckelordet 'persona-non-grata', för att även tillåta blockering av specifika personer i denna kraftfulla standard.